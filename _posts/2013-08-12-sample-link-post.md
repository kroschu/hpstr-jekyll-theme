---
layout: post
title: Процесний підхід до управління бізнес-процесами підприємства
description: Управління бізнес-процесами полягає в тому, що ви регламентуєте, описуєте
  і змінюєте бізнес-процеси. Саме змінюєте, а не покращуєте, адже ви можете як поліпшити
  так і погіршити бізнес процес. На відміну від верстата або автомобіля, безпосередньо
  управляти за допомогою директив або натискання кнопки колективом неможливо. Але
  ми можемо задати послідовність дій, яку буде виконувати колектив при вирішенні тієї
  чи іншої задачі. Саме це і називається BPM.
tags:
- BPM
- Бізнес-процес
comments: true
link: https://toc.treba.tk

---
Підприємство являє собою систему, усередині якої  відбувається безліч взаємозв'язаних процесів, які своїм функціонуванням  визначають стан усієї організаційної системи. **Процесний підхід** – це розгляд всієї діяльності підприємства як сукупності взаємодіючих процесів, що протікають усередині організаційної структури підприємства і реалізовують мету його існування. Світовий досвід показує, що динамічний розвиток ринку товарів та послуг, постійні зміни в зовнішньому середовищі та зростання конкуренції зумовлюють необхідність пошуку нових інструментів і методів управління підприємствами.

Сучасне зовнішнє середовище підприємств характеризується надзвичайно високим рівнем складності, мінливості та невизначеності. В таких умовах головним завданням підприємства стає швидке реагування на зміни і впровадження відповідних заходів в організації і здійсненні виробничої діяльності.

Саме тому функціонування українських підприємств відзначається необхідністю застосування процесного  підходу до управління ними.

Для вирішення поставлених питань потрібно комплексно розглянути сутність процесного  підходу до управління, особливості бізнес-процесів підприємства та способи їх  удосконалення.

Більшість підприємств сьогодні побудовано за функціональним принципом та рівнями ієрархії. Такий підхід був закладений Ф. Тейлором і його розвиток протягом останнього століття призвів до  поширення функціональних організаційних структур управління підприємствами. Широке застосування функціональних структур управління, тим не менш створює значні ускладнення в  здійсненні ефективного управління. Функціональні підрозділи підприємства є відносно відособленими, не завжди системно розуміють процеси функціонування усієї організації і не зацікавлені в тому, що їх безпосередньо не стосується. Комунікації між різними функціональними підрозділами часто значною мірою гальмуються через надмірну схильність до бюрократичних правил передачі повідомлення нагору по рівнях ієрархії.

Такий підхід характерний для організації праці що на радянських підприємствах, нащадками яких є велика частка сучасних компаній моєї країни, що в західних компаніях, наприклад, Форда - переважно сухі, складні для сприйняття текстові інструкції, що відносяться переважно до функціонального підходу:

1\. Опис робочого місця

2\. Посадова інструкція співробітника

3\. Вимоги техніки безпеки і т. д.  

Все це, як багато хто пам'ятає, вкрай складно сприймається, і значна частина подібних інструкцій припадали пилом на полицях, найчастіше, ніким, крім творця, не прочитані. А досвід і вимоги передавалися від досвідченого співробітника новачкові.

А що робити, якщо з'являється необхідність швидко змінити роботу цілої організації? А якщо ще при цьому впроваджується автоматизація? Відповіддю на ці запити і стала поява BPM (Business Process Management, BPM), та відповідного підходу доорганізації і управління виробництвом.

.

> * BPM – це методологія. тобто набір основних принципів і підходів до побудови нотацій і самої організації роботи за допомогою бізнес-процесів.
>
>  * BPMN – нотація(мова), в якій будуються нотації, в тому числі, виконувані
>
>  * BPMS – IT система виконання, побудована за певними правилами, заданих в методологі.
>
> Якщо проводити аналогію з наукою, то BPM — це перш за все підхід, свого роду світогляд. BPMN — це методи і алгоритми вирішення конкретних завдань. Наприклад, докази теорем або набір методів для створення проекту забезпечення електрикою об'єкта (виробництва, багатоквартирного будинку). А, в свою чергу, BPMS - це вже готові прикладні рішення, які можна "включити" і вони вже будуть працювати. Для математики це-готові рішення завдань, що мають практичне значення. Для фізики — безпосереднє реалізації тієї самої електропроводки і підключення об'єктів. Для сфери айті — готовий програмний код.

Процесний підхід до організації і управління дозволяє підприємству отримати такі переваги:

– створюються умови для широкого делегування повноважень і відповідальності виконавцям, що сприяє підвищенню якості продукції і процесів;

– кожен працівник підприємства прив'язаний до кінцевого результату і відповідає за його якість;

– основним критерієм якості і цінності продукції є задоволення потреб споживачів;

– скорочується кількість рівнів прийняття рішень, унаслідок чого підвищується оперативність і адаптивність діяльності підприємства;

– усуваються невиправдані витрати, які не впливають на процес створення цінності продукції;

– покращуються комунікації, оскільки обмін інформацією здійснюється усередині робочої групи бізнес-процесу, що виключає її спотворення, а також значно скорочує терміни передачі інформації від одного суб'єкта бізнес-процесу до іншого;

– створюються умови для автоматизації технологій виконання бізнес-процесів.

Процесний підхід в управлінні в якості основного об'єкта управління виділяє бізнес-процес, що наскрізно проходить через усі рівні організації і відповідає за будь-яку певну дію від початку і до кінця. Взаємозв'язки всередині підприємства базуються не на виокремленні певних підрозділів, що виконують визначені функції, а на виокремленні наскрізних процесів, які визначаються цілями і задачами діяльності підприємства. Процесний  підхід орієнтований, у першу чергу, не на організаційну структуру підприємства,  а на бізнес-процеси, кінцевими цілями виконання яких, є створення продуктів або  послуг, що представляють цінність для зовнішніх або внутрішніх споживачів.

Процес взагалі – це послідовна зміна предметів і явищ, станів об'єкту в часі, сукупність послідовних дій, спрямованих на досягнення певного результату. Отже ключовими ознаками процесу взагалі і бізнес-процесу зокрема, слід вважати зміну стану об'єкта і спрямованість на певний результат.

Бізнес-процеси підприємства включають в себе широкий спектр різних за своєю природою процесів, що пояснює відсутність усталеного визначення бізнес-процесу. В даний час існує багато  визначень поняття бізнес-процесу, які описують бізнес-процес з різних точок  зору.

Усі визначення об'єднує насамперед акцентування уваги на тому, що бізнес-процеси є безперервними, мають певні входи (постачання ресурсів, виникнення ідеї нового продукту, послуги тощо) і виходи у вигляді продукту, що задовольняє потреби споживачів.

На мій погляд, бізнес-процес являє собою спланований алгоритм взаємопов'язаних дій чи потоків роботи, який підлягає систематичним змінам під впливом факторів зовнішнього і внутрішнього середовища, в якому задіяні всі ресурси організації, спрямований на задоволення попиту споживачів і максимізацію прибутку. Цей процес має початок (вхід),  певну кількість стадій діяльності і результат роботи, який отримується на  виході.

Не кожен процес, що здійснюється на підприємстві, можна назвати бізнес-процесом, навіть якщо цей процес призводить до створення продукту, що представляє цінність для споживача. Відмінною особливістю бізнес-процесу є його бізнес-спрямованість, тобто він відображає певний напрям господарської діяльності, результатом якого є отримання прибутку. Виробнича діяльність підприємства, метою якої є реалізація виготовленого продукту, є бізнес-процесом, якщо в результаті продажу виробленої продукції підприємство отримає прибуток, оскільки метою створення будь-якого комерційного підприємства є отримання прибутку. Отже, бізнес-процес являє собою сукупність видів діяльності підприємства, результатом яких буде отримання прибутку.

Основними бізнес-процесами є ті процеси, які орієнтовані на виробництво продукції або надання послуг, що представляють цінність для клієнта, та забезпечують одержання доходу для підприємства. Як правило, основних бізнес-процесів на підприємстві порівняно  небагато.

Забезпечуючі бізнес-процеси – це допоміжні процеси, які призначені для забезпечення виконання основних бізнес-процесів. У загальному виді вони забезпечують ресурсами та послугами всі  бізнес-процеси підприємства.

Управлінські бізнес-процеси – це  бізнес-процеси, які охоплюють весь комплекс функцій менеджменту на рівні кожного  бізнес-процесу й бізнес-системи в цілому.

Бізнес-процеси розвитку – це бізнес-процеси вдосконалення, освоєння нових напрямків і технологій, а також інновацій.

Виділення і класифікація бізнес-процесів конкретного підприємства, визначення їхніх параметрів – складне  завдання, яке потрібно виконати при запровадженні процесного підходу до організації і управління діяльністю підприємства. Для цього може бути  застосований метод 5W1Н, який полягає у всебічній характеристиці ключових  бізнес-процесів підприємства.

Одним із методів опису бізнес-процесів та технологією організації бізнесу на основі процесного підходу і корпоративних інформаційних систем є метод Workflow. Термін Workflow дослівно означає «потік робіт». Однак технологія Workflow розглядається набагато ширше – як автоматизація бізнес-процесів підприємства, яка є частиною концепції управління бізнес-процесами BPM.

Workflow (згідно глосарію Workflow  Management Coalition, міжнародної організації, що займається введенням  стандартів в системах Workflow) – це впорядкована в часі безліч робочих завдань,  одержуваних і виконуваних співробітниками за допомогою засобів механізації,  автоматизації, або вручну, але в тих послідовностях і в рамках тих правил, які  визначені для даного бізнес-процесу.

Виникнення технології Workflow у світі стало результатом поступового переходу від функціонально-орієнтованої організації до процесно-орієнтованої. При цьому основна увага фокусується не скільки на окремих функціях бізнесу, як на самому процесі. Як уже показала світова практика, впровадження подібної технології суттєво скорочує тривалість робочих циклів і дозволяє звести до мінімуму час реакції на запити клієнтів і на зміну ситуації на ринку.

Сьогодні технологію Workflow розглядають як основу моделі організації бізнесу і корпоративних інформаційних систем ХХІ-го століття. Така технологія якнайкраще підходить і до вітчизняних умов ведення бізнесу, основними з яких є непередбачуваність розвитку ринку та зовнішнього середовища.

Використання технології Workflow дозволяє підприємству отримати ряд конкурентних переваг, зокрема:

– безперервний контроль та управління змінами, що дозволяє підприємству стати більш динамічною структурою, в якій зміни здійснюються шляхом послідовної адаптації успішного досвіду;

– дозволяє управляти якістю як продукції так і робочого процесу та усувати невиправдані витрати;

– забезпечує безперервний постійний обмін  інформацією за рахунок автоматизації процесів передачі інформації та наявністю  постійного і об'єктивного зворотного зв'язку всередині організації.

– керівництву підприємства видає інформацію, необхідну для того, щоб ефективно втручатися в процес управління, приймати рішення в потрібний момент;

– забезпечує дієву підтримку прийняття рішень, що впливає на ефективність функціонування підприємства в цілому;

– дозволяє виявляти приховані проблеми (які в інших випадках були б проігноровані), які можуть полягати в неправильній організації бізнес-процесу;

– забезпечує зв'язок між технологіями і людьми, шляхом організації усіх основних компонентів бізнес-процесу – ролей, правил, маршрутів, даних, документів, додатків і комунікацій;

– використовуючи Інтернет надає можливість керувати процесом як усередині підприємства, так і поза ним, безпосередньо активно взаємодіючи з клієнтами, постачальниками і партнерами;

– посилює контроль над продуктивністю виконання завдань, пов'язаних з обробкою інформації;

– надає в розпорядження аналітиків підприємства статистику для аналізу робочих навантажень, витрат, періодів пікового навантаження і багатьох інших аспектів діяльності;

– дозволяє моделювати процедури та можливі сценарії їх виконання з високим ступенем деталізації і точності, при цьому доступ до даних про виконання процесів вимагає мінімальних витрат.

Отже, Workflow як технологія ефективного управління та моніторингу бізнес-процесів діяльності, необхідна вітчизняним підприємствам, для яких її впровадження означає упорядкування діяльності, приведення її до чітких процедур і значне підвищення ефективності діяльності.

\*_Висновки._*

В сучасних умовах мінливого бізнес-середовища, підприємства, організаційна побудова яких базується на функціонально-ієрархічних засадах, не в змозі забезпечити адекватне оперативне реагування на швидкоплинні зміни і впровадження відповідних заходів в організації і здійсненні підприємницької діяльності. За таких умов ведення бізнесу більш дієвим слід вважати процесний підхід до управління, який є одним із небагатьох способів для підприємства залишатися конкурентоспроможним. Саме тому  функціонування українських підприємств відзначаються необхідністю застосування  процесного підходу до управління ними.

Основним об'єктом процесного підходу до управління є бізнес-процес, який являє собою спланований алгоритм взаємопов'язаних дій чи потоків роботи, який підлягає систематичним змінам під впливом факторів зовнішнього і внутрішнього середовища, в якому задіяні всі ресурси організації, спрямований на задоволення попиту споживачів і максимізацію прибутку. Цей процес має початок (вхід), певну кількість стадій діяльності і результат роботи, який отримується на виході. Підприємство може мати багато різних бізнес-процесів, які групують в такі великі групи: основні, забезпечуючі, управлінські та бізнес-процеси розвитку.

Одним із сучасних методів опису бізнес-процесів та технології організації бізнесу і корпоративних інформаційних систем є Workflow, запровадження якого на вітчизняних підприємствах в сучасних умовах дозволить упорядкувати діяльність підприємств, підвищити ефективність їх господарської діяльності та конкурентоспроможність.